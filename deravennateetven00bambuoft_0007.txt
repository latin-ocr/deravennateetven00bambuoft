Mirum est tanto poetae, quantus est Aristophanes,
philologos adhuc adeo defuisse, ut neglecta prima artis
criticae lege optimis codicibus uti quidem vellent, quae
vero inter eos intercederet ratio quaerere omitterent. Quam—
quam fuerunt, qui huius quaestionis necessitatem penitus
persentirent, ipse, a quemme summos honores. peto, phi-
losophorum Bonnensium ordo ante hos paucos annos
praemio proposito*adulescentes in hac literarum univer-
Sita'te philologiae studiosos excitare studuit, ut quae ratio
intercederet inter Ravennatem et Venetum Aristophanis
codices investigarent3 at frustra. Ego vero ex quo co-
gnitis artis criticae legibus praeclaro poetae operam dare
coepi, aegre desideravi firmum beneque dispositum funda-
mentum criticum. Sed fateor ad hanc quaestionem acce·
dere diu me dubitavisse. Neque enim facile a me impe-
trare poteram, ut in librariorum peccatis recensendis tempus
consumerem, et diu sperabam fore ut adparatu critico hac
luce digno tandem aliquando edito ctiam huius quaestionis
molestia et difficultas levaretur. Iam illud taedium posui,
conlationis vero Ravennatis et Veneti Bekkerianae plenio-
rem q⁸uam quae ex Dindorfii editione Oxoniensi parari
poterat notitiam O. Iahnii liberalitati debeo, deteriorum
autem codicum lectiones etsi in universum valde dolen·
dum est non omnes notas csse, tamen ad rationem, quae
inter optimos intercedat codices, definiendam eas sufficere
intellexi, quae in Dindorfii omnium fabularum Oxoniensi,
in eiusdem Equitum Pacis Ranarum Lipsiensibus, in Thier·
schii Pluti editione adnotatae sunt. Itaque constitui de-
mum hanc rem gravissimam in iudicium vocare et sen-
tentiam meam cum hominibus doctis communicare.

1

